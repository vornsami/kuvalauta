
Kyseessä on kuvalauta, jolla käyttäjät voivat tehdä ketjuja ja kommentoida niihin.

Etusivulla käyttäjä näkee listan ketjuja. Sivun yläläidassa on painike "Log in", jota painamalla käyttäjä pääsee kirjautumaan käyttäjätililleen.
Mikäli käyttäjällä ei vielä ole käyttäjätiliä, voi tämä sellaisen luoda painamalla "Create an account"-linkkiä kirjautumislaatikoiden yläpuolella.
Käyttäjätunnus luodaan kirjoittamalla haluttu käyttäjänimi "Username"-laatikoon, ja haluttu salasana "password"-laatikkoon. Useammalla käyttäjällä ei voi olla samaa käyttäjänimeä.
Kirjautuminen tapahtuu vastaavalla tavalla. Kirjautumisruudussa käyttäjä kirjoittaa aiemmin luomansa käyttäjätunnuksen "Username"-laatikkoon, ja siihen liittyvän salasanan "password"-laatikkoon

Kirjauduttuaan sisään käyttäjä huomaa näkymänsä muuttuneen. Sivun ylälaidan teksti "Log in" on vaihtunut tekstiksi, joka ilmoittaa käyttäjän nimen, ja uuden linkin "Log out".
Painamalla "Log out" painiketta käyttäjä kirjautuisi ulos sivustolta, ja joutuisi kirjautumaan uudestaan. Painikkeen oikealla puolella on toinen linkki, "Options", jota painamalla
käyttäjä pääsee muuttamaan käyttäjäasetuksiaan. 

"Options" ikkunassa käyttäjä näkee kolme eri lomaketta. Ylin niistä, "Change visible name" muuttaa käyttäjän muille näkyvän käyttäjänimen. Huomaa, ettei tämä muuta kirjautumiseen käytettäää käyttäjänimeä.
Toinen lomake, "Change password" muuttaa käyttäjän kirjautumiseen käyttämää salasanaa. 
Viimeinen lomake on "Delete user". Tämä lomake poistaa käyttäjän ja kaikki siihen liittyvät tiedot. Poistamista ei voi peruuttaa, joten sitä ei suositella mikäli käyttäjä ei ole varma halustaan poistaa käyttäjä.
Kaikki lomakkeet vaativat käyttäjän sen hetkisen käyttäjänimen ja salasanan toimiakseen.

Käyttäjä voi nyt palata etusivulle painamalla sivun ylälaidassa olevaa "Return to main page"-linkkiä. 
Etusivulla sivun keskiosassa kirjautunut käyttäjä näkee painikkeen "Create a new thread". Nappia painamalla käyttäjä siirtyy uudelle sivulle, jossa tämä voi luoda uusia ketjuja.
Tällä sivulla on kaksi kenttää. Niistä ylempi, "Thread title", määrittelee luotavan ketjun otsikon. Otsikon pituuden tulee olla enemmän kuin kaksi merkkiä. 
Alempaan "Comment"-tekstikenttään käyttäjä voi kirjoittaa ketjunsa tekstisisällön.
Laatikoiden alapuolelta löytyy painike, "Image File", johon käyttäjä voi halutessaan lisätä tiedostoistaan kuvan ketjuunsa.
Lomakkeessa on alimpana painike "Create thread". "Create thread"-painike viimeistelee ketjun luomisen, ja mikäli annetut tiedot ovat sopivat, siirtyy käyttäjä etusivulle.

Etusivulla alempana keskellä on ketjut. Etusivulla ketjuista näkyy niiden otsikko, niiden tekstisisältö ja kuva. Ketjujen alapuolelta löytyy "Read replies"-linkki, josta pääsee
ketjun sivulle. Ketjun sivulla näkyy ylimpänä ketjun otsikko, asiasisältö ja kuva. Tämän alla on ketjuun lisätyt kommentit. 
Sivun alalaidasta käyttäjä löytää "Add comment"-linkin, jota painamalla aukeaa lomake jossa on yksi tekstikenttä. Tekstikenttään käyttäjä voi kirjoittaa kommentin tekstisisällön.
Tekstikentän alapuolella on painike "Image File", johon käyttäjä voi halutessaan lisätä kommenttiinsa kuvan. 
Alinta painiketta "Submit" painamalla syötetty kommentti lisätään ketjuun.
Käyttäjä voi myös vaihtoehtoisesti painaa vasemmassa yläkulmassa olevaa "X"-painiketta, joka sulkee kommenttilomakkeen.